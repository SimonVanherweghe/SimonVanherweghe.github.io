---
title: "Feeds"
date: 2006-05-09T20:07:58
permalink: "2006/05/09/feeds/"
tags: ["archive"]
layout: "archive-post"
---
Ik vang zo hier en daar op dat er velen niet goed weten waar te beginnen met al die feeds. Of ze hebben er gewoonweg nog nooit van gehoord. Laat mij jullie effe helpen dan.

Er zijn op het net massas weblogs (zoals dit hier), nieuwssites (bv [indymedia](http://www.indymedia.be/ "http://www.indymedia.be")) en andere sites die regelmatig nieuwe content hebben. Stel dat je een 10tal van deze sites wil volgen, dan kost dit al snel wat tijd vooraleer je die allemaal hebt overlopen. Soms merk je dat ze helemaal niks nieuws hebben en was je bezoekje voor niks.

Wel, al deze sites hebben 9 kansen op 10 ook een feed, dit is in feite gewoon een stukje tekst met de laatse nieuwe items, (rss, atom…) maar ik ga hier niet verder op in. Het mooie is dat er dingen bestaan die al die feeds netjes bundelen en jouw in één keer zeggen wat er nieuw is.

Die dingen heten officieel aggregators, je hebt er in de vorm van software, maar ook die online werken, via een website. Ik persoonlijk ben meer aan de laatste variant omdat je die dan overal kan bekijken. Ik kan u zeker [bloglines](http://www.bloglines.com/ "http://www.bloglines.com") aanraden, maar [oa google heeft ook een gelijkaardige service.](http://www.google.com/reader/things/intro "http://www.google.com/reader/things/intro") Je kan ook de [live bookmarks](http://www.mozilla-europe.org/nl/products/firefox/live-bookmarks/ "http://www.mozilla-europe.org/nl/products/firefox/live-bookmarks/") gebruiken van [firefox](http://www.mozilla-europe.org/nl/products/firefox/ "http://www.mozilla-europe.org/nl/products/firefox/") bijvoorbeeld, maar daarmee heb je al snel geen overzicht meer. Ideaal wel om mee te beginnen me dunkt. Meestal toont firefox dit logo ![live bookmarks logo](http://www.mozilla-europe.org/style/cavendish/rss.png "live bookmarks logo") als een pagina ook een feed heeft. Dan hoef je er maar op te klikken om die als live bookmark te gebruiken.  
Een handigheidje aan bloglines (maar ik ben er bijna zeker an dat andere ook iets gelijkaardigs voorzien) is [een knopje](http://bloglines.com/help/easysub "http://bloglines.com/help/easysub") dat je zo naar je knoppenbalk kan slepen. Kom je op een site die je wel wil volgen, heb je maar op die knop te klikken en hij kijkt of de site in kwestie feeds heeft staan. Je kan je er dan meteen op abboneren ook. Handig niet?

Maar genoeg uitleg nu, begin er gewoon zelf aan. Maak dat bloglines accountje aan en abboneer u op een paar feeds. (je kan starten met [deze hier](http://feeds.feedburner.com/donebysimon "http://feeds.feedburner.com/donebysimon"):-p ) Check meteen even of jouw favoriete sites geen feeds aanbieden, en vooraleer je het weet ben je vertrokken. Je zal zeker dingen vinden die jouw aanstaan. Of je nu geen genoeg kan krijgen van [tandartsen](http://bloglines.com/preview?siteid=2036406 "http://bloglines.com/preview?siteid=2036406"), [fire-poien](http://pyro.tribe.net/rss "http://pyro.tribe.net/rss"), [vissen](http://bloglines.com/preview?siteid=172110 "http://bloglines.com/preview?siteid=172110"), [zeilen](http://bloglines.com/preview?siteid=2116920 "http://bloglines.com/preview?siteid=2116920") of [breien](http://bloglines.com/preview?siteid=5166 "http://bloglines.com/preview?siteid=5166"), het maakt niet uit.

Vaak staat de link van waar de feed komt in de post zelf. Zo kan je ook leuke feeds ontdekken. Je maakt als het ware jouw eigen krant, met de zaken er in die u zelf aanstaan.  
En ja, dan heb je ook nog pod,vid en photo casten, wat eigenlijk niet veel meer is dan een feed met respectievelijk een mp3′tje, video of fotos ingesloten. Niet te verwarren met de talloze muziekblogs, die gewoon links naar hele albums droppen…
