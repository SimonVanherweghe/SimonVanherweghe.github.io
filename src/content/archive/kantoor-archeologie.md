---
title: "Kantoor archeologie"
date: 2008-04-02T23:47:07
permalink: "2008/04/02/kantoor-archeologie/"
tags: []

---
Als ik ’s middags mijn potje koffie zet, maak ik dikwijls een korte wandeling door het gebouw. Snel eventjes rondkijken of alles nog in orde is. Tijdens deze doelloze tripjes kom je op plaatsen waar je al talloze keren bent voorbij gelopen en je de boel al lang gezien hebt. Enfin, dat dacht ik toch. Nu ik alles al wel gezien heb, begin ik blijkbaar echt te _kijken_, of toch anders te kijken. Ik loop te zoeken.

Zo vond ik vanmiddag een klein stukje karton, het was pas toen ik het aan het oprapen was dat ik de andere stukjes opmerkte. Het blijkt om een gescheurd bierkaartje te gaan. Of laten we zeggen bierkaertje…

[![](/images/blog/2008/04/bierkaert-297x300.jpg "Bierkaert")](/images/blog/2008/04/bierkaert.jpg)

Plets zat er knal op toen ie de gelijkenis met het [Dharma initiative](http://www.lostpedia.com/wiki/Dharma_Initiative "http://www.lostpedia.com/wiki/Dharma_Initiative") opmerkte. We hebben hier al vanalles gevonden met het logo op: plakband, onderleggers, mappen, stickers enz… Het enige wat nog ontbreekt is een doos cornflakes.

Je moet ook een beetje weten waar precies te zoeken. Zo stond er een doos vol met lege hangmappen, die vroeg er om… En inderdaad, onderaan de doos was het prijs: een dia

[![](/images/blog/2008/04/dia-150x150.jpg "dia")](/images/blog/2008/04/dia.jpg)

[![](/images/blog/2008/04/skatepool.jpg "skatepool")](/images/blog/2008/04/skatepool.jpg)

De link met de staaldraad zal wel dat gewapend beton zijn zeker? Als ik me niet vergis zijn die gasten bezig met een skate-pool aan het aanleggen. Of zou het een gewoon zwembad zijn? Zo dicht bij de weg? Aan de auto te zien zal dit wel ergens in Amerika getrokken zijn. De dia zegt 04/85. Ik kan me al zo een voorstelling voor de geest halen waarbij een vertegenwoordiger vol trots kan zeggen dat zelfs die hippe skaters in Amerika Bekaert staaldraad gebruiken

[![](/images/blog/2008/04/hangertje-168x300.jpg "hangertje")](/images/blog/2008/04/hangertje.jpg)

Het enige wat blijkbaar héél moeilijk te vinden is, dat zijn van die hangertjes. Je kent ze zeker: iedereen wat een beetje een kader moet ophangen (musea, winkels als de expo) hebben ze in huis. Het is het systeem waarbij een staafje over een rail tegen de muur hangt. Op die staaf zit dan zo een hangertje waar de kader aan kan. Staafjes genoeg gevonden, alleen die hangertjes… iemand?

Leuk om mee bezig te zijn eigenlijk. Hoe stonden de bureaus vroeger? Van wie zou dat volgekrabbeld blad van een onderlegger geweest zijn? Foute personeelsfeestjes? Maar voor je het weet is de koffie klaar met pruttelen en ga je beter weer werken, mét een bakkie.
