---
title: "Twitter take twee"
date: 2008-05-13T23:22:36
permalink: "2008/05/13/twitter-take-twee/"
tags: ["archive"]
layout: "archive-post"
---
Ik kreeg vandaag op m’n oren van [nokel trend-kili-kili-watch-watch](http://nadekomma.wordpress.com/ "http://nadekomma.wordpress.com/") dat ik maar eens [Twitter](http://twitter.com/ "http://twitter.com/") moest gaan gebruiken ipv ouderwetse e-mails. Brave neef die ik ben besloot ik om het nog maar eens te proberen. Nog eens ja, reeds een hele tijd geleden had ik al eens een accountje aangemaakt, maar ik vond er toen niet veel aan. Nu moet je weten dat ik aanvankelijk ook hetzelfde dacht over [Last.fm](http://last.fm/ "Last.fm"), maar scrobbelen nu de normaalste zaak van de wereld is. (er is trouwens net iets nieuws: de [playground](http://playground.last.fm/ "http://playground.last.fm/"))

Dan maar eventjes gekeken voor een software client, blijkbaar is [Twitterrific](http://iconfactory.com/software/twitterrific "http://iconfactory.com/software/twitterrific") een veelgebruikte, maar ik heb skeit aan reclameboodschappen tussendoor. Nu eens [Twhirl](http://www.twhirl.org/ "http://www.twhirl.org/") aan het proberen, maar ik wil iets dat in m’n menubalk zit, niet in de dock, en niet zo een kleuter interface. Iemand tips? Fixt er dat iemand met Quicksilver? Of met Adium?

Ondertussen ook een nieuwe account aangemaakt, je kan me toevoegen met ‘donebysimon’ Dat is beter voor de naambekendheid hier. Niet dat ik ooit met T-shirts of zo zal afkomen, die zal toch niemand dragen, toch niet iemand die een beetje verder denkt…

Ik geloof echt niet dat er mensen geïnteresseerd zijn wanneer ik een afwaske doe en zo. Ksnap gewoon heel dat Twitter gedoe niet eigenlijk. En taal: ga ik voor Nederlands, Engels of Engelands? En die fameuze downtime waar iedereen over loop te zeuren? Wat ik wel zie zitten is dat spel gebruiken voor andere dingen. Me laten weten wanneer er een torrent binnen is bijvoorbeeld. Maar soit, we zien wel. Met de widget in de sidebar ben ik er alvast helemaal klaar voor ![:-)](http://www.donebysimon.be/blog/wp-includes/images/smilies/icon_smile.gif)
