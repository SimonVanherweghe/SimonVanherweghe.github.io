---
title: "Danças Ocultas"
date: 2006-04-23T01:14:23
permalink: "2006/04/23/dancas-ocultas/"
tags: ["archive"]
layout: "archive-post"
---
Of je het nu wil of niet, de accordeon is weer helemaal in. En wie nu spontaan denkt aan hoempapa muziek met dikke Duitsers, vette worsten en veel bier moet zeker eens [Danças Ocultas](http://dancasocultas.weblog.com.pt/ "http://dancasocultas.weblog.com.pt/") checken om zijn horizon ietwat te verbreden. Neen, geen vogeltjesdanstoenstanden maar heerlijke nummers, zalig zomers. En wat nu helemaal mooi is, ze komen naar het [AirBag festival](http://www.airbagfestival.be/index2.asp?id=43 "http://www.airbagfestival.be/index2.asp?id=43") in Brugge. Ik denk dat ik toch maar voor die kaartjes zal gaan.

Nog een andere aanrader, waarschijnlijk wat bekender, is [Gotan Project](http://www.gotanproject.com/ "http://www.gotanproject.com/"). Dit is eerder tango in een modern jasje, maar straalt zeker dezelfde sfeer uit als Danças. Ze hebben trouwens net een nieuwe album gedropt, Lunatico, wees maar gerust: die dubbel vinyl zit in bestelling!

Zo en nu kruip ik onder de wol, klaar voor een dagje Ardenië morgen.
