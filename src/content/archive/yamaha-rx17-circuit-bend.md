---
title: "Yamaha RX17 circuit bend"
date: "2006-05-06T01:59:13"
permalink: "2006/05/06/yamaha-rx17-circuit-bend/"
tags: ["archive"]
layout: "archive-post"
---
Via e-bay heb ik een drumpcomputer gekocht, een yamaha RX17. Goede marchandise dat wel, maar het geluid mocht wel wat voller/vetter. Daar ik nu toch helemaal into circuitbenden ben, besloot ik maar om em eens onder handen te nemen. Ik dacht aanvankelijk om wat potetiometers en zo er op te zetten, maar toen kwam ik op de webstek van [anoderecords](http://www.anoderecords.com/machines/rx17mods.html "http://www.anoderecords.com/machines/rx17mods.html"). Bleek dat er ietske meer mogelijk was…

![klaar](/images/blog/2006/05/klaar.jpg)

Dit is wat het uiteindelijk geworden is. Een heuse patch-bay. Het onderste deel is de eigenlijke rx17.

![los](/images/blog/2006/05/los.jpg)

Wat ik er nu precies mee kan doen? Bekijk het [filmpje](http://www.donebysimon.be/download/video/rx17dbs.mov "http://www.donebysimon.be/download/video/rx17dbs.mov"). (3,1 MB .mov) Ik laat telkens een standaard song afspelen. Om te begrijpen hoe alles in zijn werk gaat en hoe ik de boel in elkaar stak lees je gewoon verder.Bon, ik moest hem natuurlijk eerst openvijzen, de binnenkant ziet er zo uit:

![origineel](/images/blog/2006/05/orig.jpg)

Het idee is om bepaalde pinnekes van een chip te overbruggen, kortsluiten zeg maar. Het is natuurlijk niet handig om telkens met 2 draadjes te zitten foefelen in een drumcomputer die open ligt. De Anoderecords-manier, met switchkes, lijkt me dan te beperkt. Ik besloot om aan een hoop pinnekes een draadje te solderen, en dan met die naar buiten te gaan.

Om alles een beetje proper te houden besloot ik om de boel aan te sluiten op een paralelle poort. Zo kan ik gemakkelijk de boel ontkoppelen. Ik kon op die manier wel maar 25 draadjes hebben, maar dit bleek na onderzoek voldoende te zijn.

Zodus, de chip met 25 aangesoldeerde draadjes:

![wired](/images/blog/2006/05/wired.jpg)

Die gaan allemaal naar de aansluiting voor een paralelle poort

![done](/images/blog/2006/05/done.jpg)

De poort zelf:

![parport](/images/blog/2006/05/parport.jpg)

Dan was het gewoon een kwestie van een paralelle kabel te nemen, aan te sluiten, langs kant de kop afknippen en verbinden maar!

Maar het kon natuurlijk properder, het geheel schreeuwde om een patchbay. Een watte? Je kent vast wel die filmpjes van die telefonistes die kabels moesten insteken? Voila, een patchaby…

Dit is de achterkant. In de midden de aansluitingen, links de potentiometerkes en rechts de switchkes.

![back](/images/blog/2006/05/back.jpg)

Zo ziet het er uit langs de voorkant: (merk in de verte een deel van het grote kabel-oerwoud op)  
![fiches](/images/blog/2006/05/fiches.jpg)

Daarna deed ik vlug een eerste test, hoera alles werkte!

![eerste test](/images/blog/2006/05/eerstetest.jpg)

Ah ja, dan vergeet ik nog te melden dat mijn peter: Sef, heel de kast gemaakt heeft. Proper vakwerk hoor!

![case](/images/blog/2006/05/case.jpg)

Ik heb die dan helemaal zwart gespoten, om mij daarna eens te laten gaan aan een stencil experiment. En hoe kon ik iemand anders zijn foto gebruiken dan die van Sef? Prachtig toch!

![afgeplakt](/images/blog/2006/05/afgeplakt.jpg)
