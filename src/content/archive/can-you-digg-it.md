---
title: "Can you digg it?"
date: 2006-05-17T17:04:46
permalink: "2006/05/17/can-you-digg-it/"
tags: []

---
Afgelopen zaterdag was ik vroeg wakker. Ideaal om die plaat van [Mo&Grazz](http://www.mograzz.com/ "http://www.mograzz.com/") te halen. Ik zat de vrijdag voortdurend met die snippets in mijn hoofd van [dit audio-interview](http://www.cuttingedge.be/audio/interviews/mograzz060508.html "http://www.cuttingedge.be/audio/interviews/mograzz060508.html"). [\[via aight.be\]](http://www.aight.be/ "http://www.aight.be") Helaas, ie was nog niet uit op vinyl. Geen nood, dan ging ik maar de lokale kringloop en 2dehands zaak checken op sintezaizers en wat door de platen snuffelen.

“Gouwe ouwe” platen zoeken om er dingen uit te samplen, beatdiggen. Het is iets waarmee ik me al te graag zou bezighouden. Helaas puilen de lokale 2dehands platenzaken uit met de zoveelste top hits van de jaren 80, Hammond classics, de 20 mooiste nederlandstalige liedjes en andere waardeloze brol. Ik weet wel, diggen is iets waarmee je veel geduld en een portie geluk nodig hebt, maar een zaak zoals die in deze [mini documentaire](http://malefactor.org/beatmakingvideos/Beat_Diggin.wmv "http://malefactor.org/beatmakingvideos/Beat_Diggin.wmv") (79MB) zou wel mooi zijn toch?

![diggen](/images/blog/2006/05/diggen.gif)

Er staan trouwens nog meer filmkes op [deze opendir](http://malefactor.org/beatmakingvideos/?C=N;O=A "http://malefactor.org/beatmakingvideos/?C=N;O=A") over diggen en beats maken in het algemeen. [\[via DigitalMusicMag\]](http://digitalmusicmag.blogspot.com/ "http://digitalmusicmag.blogspot.com/") (En bij deze is m’n mpc verlangen terug ferm aangewakkerd. Kzou zelf content zijn met de simpelsten: nen [mpc1000](http://www.akaipro.com/prodMPC1000.php "http://www.akaipro.com/prodMPC1000.php"))  
En ja, ik denk dat ik gewoon nog niet weet achter wat ik precies moet zoeken. Zo een draagbaar platendraaierke zou hiervoor wel handig zijn. Hmmm, nog iets voor op mijn naar-uit-te-kijken-op-een-rommelmarkt lijstje? Of zou ik meteen voor een [PT01](http://www.hhv.de/item_63323.html "http://www.hhv.de/item_63323.html") van [Numark](http://www.numark.com/ "http://www.numark.com/") gaan?

Ik blijf in ieder geval wel zoeken, kan ik niet meteen iets vinden om te sampelen, vaak dan wel iets draaibaars, en dat is ook altijd mooi meegenomen.
