---
title: "Den Boulevard"
date: "2006-12-07T20:04:33"
permalink: "2006/12/07/den-boulevard/"
tags: ["archive"]
layout: "archive-post"
---
Kreeg ik vandaag in m’n mailbox:

> _Beste rokers en niet-rokers,_
>
> _Dankzij een nieuwe wet wordt Den Boulevard volledig rookvrij vanaf vrijdag 5 januari! Wij zijn groter dan 50m2, dus moeten wij een rookzone inrichten die niet groter mag zijn dan de helft van de verbruiksruimte, tooggedeelte inbegrepen. Wij kunnen dit onmogelijk waarmaken in ons café en zien het zelf helemaal niet zitten om onze klanten in hokjes te verdelen! Wij weten ook uit jarenlange ervaring dat rookzones weinig of geen zin hebben! Ook rookvrije zones zijn nooit efficiënt geweest. Maar beste roker …geen paniek!! Come and smoke vanaf vrijdag 5 januari 2007, rond een fantastisch toffe rookbar onder de bomen!! Opening vanaf 18 uur in aanwezigheid van de pers en talrijke rokers en niet-rokers-sympathisanten!! Een barman, wulloksen en gluhwijn zullen er niet te zien zijn! De rokers krijgen enkel de mogelijkheid om beschut onder een grote paraplu, mét of zonder hun glas, een sigaretje te roken rond de bar onder de bomen! Zo denken wij ook aan de gezondheid van onze rokers, door ze de gelegenheid te geven een korte wandeling te maken naar buiten . De rokers worden bij ons dus niet bekeken als een groepje marginalen, rokend op het voetpad ! We hopen dat de nieuwe wet op een rookhoffelijke manier wordt toegepast in den boulevard. Het mobiele meubel wordt ook elke avond terug binnengerold. Het ontwerp is nog geheim…maar wees gerust, we hebben er onze kop op gezet…het zal schitterend zijn!!!  
> En … in het jaar 2008 wordt dan toch de wet gestemd voor algemeen rookverbod in alle horeca-etablissementen!?_
>
> _Hou het in de gaten en stuur deze mail door!!  
> Wij wensen aan alle mensen van goede wil, nog veel gezellige momenten toe in onze staminee!  
> Met vriendelijke groeten,  
> José en Tine_

Dus het cafeetje van tante Tine en Joseetje neemt het voortouw, way to go!
