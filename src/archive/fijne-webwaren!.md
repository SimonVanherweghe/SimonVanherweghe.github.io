---
title: "Fijne webwaren!"
date: "2010-02-17T23:13:53"
permalink: "2010/02/17/fijne-webwaren/"
tags: ["archive"]
layout: "archive-post"
---
Dit is het dan: mijn comeback! De laatste post is van april 2009, het gaat snel.

Klein woordje uitleg misschien?

Eerst op de vraag: wat is dat hier?

* Het bleek dat de frequentie van m’n tweets omgekeerd evenredig was met die van m’n blog posts.
* Eigenlijk is bloggen slechts een deel van m’n activiteit op het web. Daarnaast tweet ik, zet ik foto’s en filmpkes online, scrobble ik muziek, check ik in, en wie weet wat er nog allemaal zal bijkomen.
* Bedoeling is om hier gewoon al die zaken te bundelen.
* ‘100% vet’ om in het thema van de fijne webwaren te blijven, dat typisch beenhouwerpapier mag zeker niet ontbreken.
* Er is wel nog wat werk aan, zo ben ik niet content van die header. Als er iemand een beter voorstel heeft: please, shoot!
* Het zal nog wat finetunen worden, her en der marcheren er dingen nog niet. Maar we zijn nu op z’n minst terug vertrokken.

Op de vraag: Wat is er eigenlijk gebeurd?

* Plots kreeg ik de vraag wat er met m’n blog aan de hand was, ik had het zelf nog niet eens opgemerkt.
* Blijkbaar had m’n vroegere host te veel security problemen met WordPress en heeft dan besloten om geen installaties meer toe te laten. In mijn geval zelfs te wissen.
* Soit, geen probleem, verhuizen naar een andere host dan maar, ik had nog wel ergens een backup staan.
* Hmm, strange
* Blijkbaar had ik de backup overschreven met de blog van de scouts, merde
* Nog een paar keer gepolst bij m’n vorige host, helaas, die konden me ook geen backup van de database bezorgen.
* Eigenlijk is dat wel jammer, al die gegenereerde content, zo maar weg?
* Bleek dat er nog redelijk wat terug te vinden is op [The Wayback Machine](http://web.archive.org/web/20061130201527/http://www.donebysimon.be/ "http://web.archive.org/web/20061130201527/http://www.donebysimon.be/") Ik vermoed dat ik hiermee 70% kan recoveren.
* [](http://web.archive.org/web/20061130201527/http://www.donebysimon.be/ "http://web.archive.org/web/20061130201527/http://www.donebysimon.be/")Copy-pasten dan maar…
* Voor de een of andere reden waren er geen items meer te bespeuren na juni 2008…
* Na wat googlen bleek dat ik als [een bron op nieuws.be](http://www.nieuws.be/bron/donebysimon.aspx "http://www.nieuws.be/bron/donebysimon.aspx") aanzien was.
* Slechts een korte inleiding op de artikels, maar enfin, het is al iets. Merci [Nieuws.be](http://www.nieuws.be "www.nieuws.be")
