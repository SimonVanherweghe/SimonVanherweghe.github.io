---
title: "Brownie"
date: "2006-08-28T19:40:52"
permalink: "2006/08/28/brownie/"
tags: ["post"]
---
Neen geen koekies, maar een kodak, een [Brownie](http://members.home.nl/brownies/ "http://members.home.nl/brownies/") Junior Six-16. Het maffe hieraan zijn de 2 “kijkgaatjes” eentje voor als je hem rechtop zet, en eentje voor als ie plat ligt. Door middel van een spiegeltje krijg je het beeld op een melkglasplaatje te zien. Ik had al iets in dienen aard, maar zonder die kijkgaatjes dan.

![brownie](/images/blog/2006/08/P1030698.jpg)

![kijkgaatje](/images/blog/2006/08/P1030694.jpg)

Vadre had er eentje zien liggen op een rommelmarkt en die meegedaan voor 2 euro. Helaas heeft de vorige eigenaar het ding vreselijk mishandeld. Had die nu eventjes de moeite gedaan om te zoeken op “Kodak Brownie manual” dan had hij zeker en vast deze [schitterende oldskool handleiding](http://www.brownie-camera.com/manuals/six20andsix16bjunior/index.shtml "http://www.brownie-camera.com/manuals/six20andsix16bjunior/index.shtml")[(pdf)](http://www.brownie-camera.com/manuals/six20andsix16bjunior.pdf "http://www.brownie-camera.com/manuals/six20andsix16bjunior.pdf") gevonden en gezien dat je simpelweg het doordraai hendelke moet uittrekken om het ding uit elkaar te schuiven. Nu heeft hij waarschijnlijk met een schroevendraaier de voorkant getracht open te krijgen. Met resultaat dat het sluitersmechanisme een beetje ferm heeft afgezien. Maar ik krijg het wel weer goed.

![open](/images/blog/2006/08/P1030707.jpg)

Langs de andere kant is het wel goed dat ie em niet openkreeg: na een heel eind sleuren en trekken zag ik dat er iets de boel blokkeerde. Het was een filmspoel die niet meer op zijn plaats zat. Dan maar de donkere (wc) kamer ingekropen om zeker de film die er in zit niet te verknallen. Bleek achteraf niet nodig te zijn, alles zat nog mooi opgerold. Op het eerste zicht lijkt dit op een 120 filmke, maar het is iets groter dan dat. Dit model is laatst gemaakt rond 1942, dus met een beetje geluk is die film 40-60 jaar oud. Het zou me verwonderen mocht er nog iets van beelden op staan, maar je weet maar nooit. Morgen doe ik hem binnen, spannend!

![brownie film](/images/blog/2006/08/P1030690.jpg)
